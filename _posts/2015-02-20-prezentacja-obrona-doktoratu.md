---
title: Własne wyniki badań u pacjentów z SM
layout: single_post
tags:
- stwardnianie-rozsiane
excerpt: Prezentacja z obrony doktoratu pt. Tolerancja leczenia immunodulacyjnego i&nbsp;immunosupresyjnego w&nbsp;ocenie klinicznej i hematologicznej.

---

Stwardnienie rozsiane (sclerosis multiplex) jest chorobą przewlekłą, zapalno-zwyrodnieniową występującą głównie u ludzi młodych. Od 1993 roku pojawiły się nowe możliwości leczenia, które dają chorym nadzieję na poprawę jakości życia. Zastosowanie kuracji lekami immunomodulacyjnymi i immunosupresyjnymi we wczesnym etapie choroby umożliwia kontynuowanie nauki, pracy zawodowej i realizację osobistych planów. Badania kliniczne dotyczące zastosowania interferonów beta i octanu glatirameru w leczeniu stwardnienia rozsianego udowodniły ich skuteczność poprzez zmniejszenie liczby rzutów o 32% do 38% dla poszczególnych rodzajów terapii. W postaci agresywnej SM skuteczną terapią jest włączenie immunosupresji z następową immunomodulacją, natomiast u chorych nieodpowiadających na leczenie DMD (non responders) - immunosupresji. Stwardnienie rozsiane, ze względu na stopień rozpowszechnienia oraz długotrwały przebieg stanowi poważny problem społeczny. Terapia jest wieloletnia, stąd monitorowanie przebiegu kuracji w zakresie objawów niepożądanych oraz zmian w obrazie krwi jest konieczne, aby chory nie przerywał kuracji bez uzasadnionych przyczyn.

### Cel pracy

Celem pracy jest ocena tolerancji dwuletniej kuracji immunomodulacyjnego (DMD - interferony beta, octan glatirameru) i mitoksantronem (Mx) u chorych na stwardnienie rozsiane z uwzględnieniem obrazu hematologicznego krwi obwodowej oraz wpływu objawów niepożądanych na wydolność ruchową chorych i&nbsp;zmiany radiologiczne w mózgowiu i rdzeniu szyjnym.

### Materiał kliniczny

Materiał kliniczny stanowiło 174 pacjentów ze stwardnieniem rozsianym, zdiagnozowanych i leczonych w Klinice Neurologii w 10. Wojskowym Szpitalu Klinicznym z Polikliniką SP ZOZ w Bydgoszczy w latach 2000 - 2008. Rozpoznanie ustalono w oparciu o kryteria McDonalda i wsp.

Chorych podzielono na następujące grupy:

#### Leczeni immunomodulacyjnie

<ul>
    <li>interferon beta 1a i.m - 25 chorych</li>
    <li>interferon beta 1a s.c - 23 chorych</li>
    <li>inteferon beta 1b s.c - 34 chorych</li>
    <li>octan glatirameru s.c - 31 chorych</li>
</ul>

#### Leczeni immunosupresyjnie

<ul>
    <li>mitoksantron i.v - 61 chorych</li>
</ul>

Ocena tolerancji leczenia immunomodulacyjnego i immunosupresyjnego zostanie dokonana w oparciu o dwuletnią obserwację kliniczną. W celu przeprowadzenia badania uzyskano akceptację Komisji Bioetyki Uniwersytetu Medycznego w Łodzi, numer RNN/251/08/KB z dnia 20 maja 2008 roku. Wyniki badania pozwolą określić skuteczność leczenia w zależności od występowania i czasu trwania objawów ubocznych, ich zagrożenia dla kuracji. Jednocześnie pomogą w ustaleniu kryteriów, według których w przyszłości uzależni się dobór preparatu do przebiegu i stopnia zaawansowania choroby.

### Wnioski

<ul>
    <li>Lekki immunomodulujące (interferony beta, octan glatirameru) wpływają korzystnie na sprawność ruchową tylko u części chorych na stwardnienie rozsiane.</li>
    <li>Wpływ korzystny/niekorzystny w znacznym stopniu zależy od tolerancji leczenia, w tym czasu trwania objawów niepożądanych.
    </li>
    <li>Czynniki warunkujące pomyślny efekt leczenia to dobra tolerancja leku, krótki czas trwania objawów niepożądanych, mniejsza liczba rzutów przed włączeniem kuracji immunomodulacyjnej.</li>
    <li>Dwuletnia kuracja Mitoxantronem w postaci wtórnie postępującej stwardnienia rozsianego jest dobrze tolerowana, wpływa na poprawę sprawności ruchowej u części chorych oraz powoduję stabilizację choroby u większości leczonych.
    </li>
    <li>Ocena krzywych regresji w przypadku choroby u chorych leczonych immunomodulacyjnie wskazuje na konieczność stosowania terapii we wczesnym okresie choroby i tak długo jak jest skuteczna.</li>
</ul>

<iframe src='https://onedrive.live.com/embed?cid=822BD344519F07B3&resid=822BD344519F07B3%21114&authkey=AFrcfo6cC4QHx3Q&em=2&wdAr=1.3333333333333333' width='722px' height='565px' frameborder='0'>To jest osadzony dokument pakietu <a target='_blank' href='http://office.com'>Microsoft Office</a> obsługiwany przez aplikację <a target='_blank' href='http://office.com/webapps'>Office Online</a>.</iframe>

